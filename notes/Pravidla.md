---
title: Pravidlá
---

* TOC
{:toc}

*Na úspešné absolvovanie predmetu je potrebné*:

* Prísť na predmet s úspešne absolvovanou prerekvizitou *1-INF-127, Programovanie (1) v C/C++* (možná výnimka pre študentov neinformatických odborov).
* Získať za semester a skúšku dohromady aspoň 50 bodov z plného počtu 100 bodov.
* Uspieť na skúške.

*Body budú prideľované podľa nasledujúceho kľúča*:
* Najviac 52 bodov za praktické testy na cvičeniach (štyri testy po 13 bodoch + náhradný resp. opravný test na posledných cvičeniach).
* Najviac 18 bodov za domáce úlohy (tri úlohy za 6 bodov).
* Najviac 30 bodov za skúšku.
* Vopred neurčený počet bodov za bonusové úlohy.

Všetky zadania na tomto predmete musia byť riešené individuálne.

## Testy na cvičeniach

V štyroch týždňoch semestra bude *počas cvičení* prebiehať praktický test, za ktorý bude možné získať najviac 13 bodov.
* Test bude pozostávať z niekoľkých (typicky troch) programátorských úloh s odovzdávaním riešení na testovač.
* (Podobný princíp ako rozcvičky v zimnom semestri, avšak bude potrebné vyriešiť viac ako jednu úlohu a pomoc od vyučujúcich bude limitovaná na otázky konkrétneho charakteru.)
* *Termíny testov:* 11. marca, 25. marca, 8. apríla a 29. apríla.
* Na každom z testov sa môžu objaviť úlohy k ľubovoľnej v tom čase už prebranej látke (upresní sa neskôr).
* Na získanie bodov z testu je potrebná účasť na cvičeniach v danom týždni.

Na posledných cvičeniach 13. mája bude *náhradný test*, ktorý bude možné využiť v prípade neúčasti na niektorom z riadnych termínov testov. V prípade účasti na všetkých riadnych termínoch možno náhradný test využiť aj na opravu najhoršie napísaného testu (náhradný test ale bude v každom prípade zameraný na látku z celého semestra).<!--V prípade *odôvodnenej a ospravedlnenej* neúčasti na viac ako jednom teste bude mechanizmus náhrady stanovený individuálne.-->;

## Domáce úlohy

Počas semestra budú zverejnené tri bežné domáce úlohy.

* Riešenia sa budú odovzdávať na testovač.
* Prvá domáca úloha bude zverejnená v pondelok 10. marca.

Okrem toho bude počas semestra zverejnených niekoľko bonusových úloh, za ktoré bude možné získať zopár bodov navyše.

## Skúška  

Skúška bude pozostávať z:

* Písomnej časti spočívajúcej v riešení jednoduchých teoretických úloh (najviac 10 bodov).
* Praktickej časti spočívajúcej v riešení programátorskej úlohy s odovzdávaním na testovač (najviac 20 bodov).
* Ústnej časti spočívajúcej v diskusii o predchádzajúcich častiach skúšky a o teórii z prednášok (za ústnu časť skúšky sa body neprideľujú).

Na úspešné absolvovanie *skúšky* je potrebné:

* Získať dohromady aspoň 15 bodov z písomnej a praktickej časti.
* Uspieť na ústnej časti skúšky.

Prípadné opakovanie skúšok sa riadi študijným poriadkom (v takom prípade je potrebné opakovať všetky časti skúšky).

## Výsledná známka z predmetu

Po úspešnom absolvovaní skúšky sa výsledná známka z predmetu za daný skúškový termín stanoví, na základe celkového počtu bodov získaných za semester a skúšku, podľa nasledujúceho kľúča:


|-------------------------------|----| 
| 90 bodov a viac               | A  |
| aspoň 80 a menej ako 90 bodov | B  |
| aspoň 70 a menej ako 80 bodov | C  |
| aspoň 60 a menej ako 70 bodov | D  | 
| aspoň 50 a menej ako 60 bodov | E  | 
| menej ako 50 bodov            | FX |


Táto známka môže byť na základe ústnej časti skúšky pozmenená o jeden stupeň (ale nikdy nie z FX na inú známku). V prípade neúspechu na skúške získava študent v rámci daného skúškového termínu hodnotenie FX.</text>
